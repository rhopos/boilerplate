---
title: Навіщо ми створили "ПІДКРІПЛЕННЯ"
metaDescription: This is a sample meta description. If one is not present in your page/post's front matter, the default metadata.desciption will be used instead.
date: 2017-01-01T00:00:00.000Z
permalink: /about/index.html
eleventyNavigation:
  key: Навіщо це потрібно
  order: 1
---
**Навіщо ми створили "ПІДКРІПЛЕННЯ"**

Уяви себе в пустелі посеред ночі. Без їжі, телефону і ножа. Приблизно так відчуває себе людина на візку з пробитим колесом; незряча людина, котрій терміново треба до лікарні; будь-яка людина з інвалідністю, яка має перетнути кільце 95-го кварталу. Що ж може допомогти вийти з тієї пустелі, коли твої можливості обмежені зовнішніми факторами? Стороння допомога! Підтримка і опора. Підкріплення. Саме тому ми й вирішили створити платформу волонтерської допомоги, яку назвали — ПІДКРІПЛЕННЯ.

[Молоді Ліберали - Кривий Ріг](https://www.facebook.com/young.lib.kr/?__cft__[0]=AZWwIaURmL92H1f1PncBmGexiZnzIwBjb0nChmT3XKqaTPUI_ITQCEYxvc2fzh-uZVx9oQxToJpyUjIUARDV6h9UqlFMjtyOsEvoMrv155cBC68VmFHLIpNNFx6nryVhby0pY8kd0Yuw7704T7HyYzPIl4a_Np7LpCcowBvxSWy8OjMbiW0soyDwq41PSSZ0YF8&__tn__=kK-R) другий рік співпрацюють з ГО [РУХ БЕЗ МЕЖ](https://www.facebook.com/rbmkr/?__cft__[0]=AZWwIaURmL92H1f1PncBmGexiZnzIwBjb0nChmT3XKqaTPUI_ITQCEYxvc2fzh-uZVx9oQxToJpyUjIUARDV6h9UqlFMjtyOsEvoMrv155cBC68VmFHLIpNNFx6nryVhby0pY8kd0Yuw7704T7HyYzPIl4a_Np7LpCcowBvxSWy8OjMbiW0soyDwq41PSSZ0YF8&__tn__=kK-R) в полі надання волонтерської підтримки і, як виявилось, поле дуже велике. Тільки уявіть ці цифри по Кривому Рогу:

- 8 тисяч людей мають інвалідність опорно-рухового апарату;
- 1,6 тис. осіб пересуваються за допомогою крісел колісних;
- 1,2 тис. осіб з порушеннями зору;
- 600 людей з вадами слуху.

Загальна ж кількість осіб з інвалідністю у Кривому Розі перевищує 30 тисяч! Скільком з тієї кількості може знадобитись допомога прямо зараз, або завтра — сказати важко. Але хочеться, щоб ці люди знали про можливість бути підтриманими.

Ми можемо протягнути руку допомоги, бо ми за рівність, ми за цивілізованість, ми за просту людяність. Бо це не важко — відремонтувати коляску чи розетку, супроводити по вулиці чи у транспорті, підстригти волосся чи зашити дірку (так, буває, що і руки не працюють).

Отже. Платформа діятиме у соцмережах Instagram та Facebook, а також у окремих групах для волонтерів. Допомога надаватиметься лише особам, що мають інвалідність підтверджену документально. Жодних медичних послуг. Всі долучені до проєкту волонтери прослухають невеличкий інструктаж про морально-етичні і технічні тонкощі поводження з потенційними "клієнтами". Хто нам потрібен: хлопці і дівчата будь-якого віку - розвинені фізично, стійкі морально, активні суспільно, які час від часу готові робити корисні справи та допомагати тим, хто цього потребує. Не маєш чогось з перерахованого — не біда, я от жодного з того не маю.

Якщо ти готовий - пиши нам! Усіх інших просимо розповсюдити інформацію, аби зацікавлені люди змогли дізнатися та приєднатися до нашої команди.