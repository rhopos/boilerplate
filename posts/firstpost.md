---
title: Що таке Підкріплення?
metaDescription: This is a sample meta description. If one is not present in your page/post's front matter, the default metadata.desciption will be used instead.
summary: Підкріплення - це волонтерська платформа у Кривому Розі, де надається допомога людям з інвалідністю
---
**Що таке Підкріплення?**

Підкріплення - це волонтерська платформа у Кривому Розі, де надається допомога людям з інвалідністю. Було створено за ініціативи ГО "Рух без меж" та ГО "Молоді ліберали".

**Хто може отримати допомогу від Підкріплення?**

Допомогу ми надаємо тільки людям з інвалідністю. Це можуть бути люди як з порушенням зору, слуху, так і люди, які пересуваються у візку і також з багатьма іншими видами інвалідності. Головне, що ми потребуємо - так це документальне підтвердження наявності інвалідності в електронному форматі.

**Яку допомогу я, як людина з інвалідністю, можу отримати в Підкріпленні?**

Волонтери Підкріплення можуть допомогти дістатися певного місця призначення, відремонтувати візок, скупитися в магазині і тому подібне. Однак ми НЕ надаємо матеріальну допомогу, адже наша платформа не має постійної фінансової підтримки, а більшість волонтерів Підкріплення - це молоді люди, студенти або школярі.

**Хто може стати волонтером?**

Як вже згадувалося вище, волонтером може стати людина будь-якої статі, віку (головне, щоб була можливість допомагати фізично, тобто не дуже малі і не літні люди), фізичної підготовки і матеріального забезпечення. Однак є одне правило - ми не беремо людей з інвалідністю у ролі волонтерів (окрім деяких винятків), адже саме на них направлена наша допомога.

**Що входить у обов'язки волонтера Підкріплення?**

Як тільки волонтери долучаються до нашої платформи, ми додаємо їх в наш телеграм-чат. Там періодично повідомляється про запити на допомогу, локацію людей та що треба робити. Якщо в цей період часу хтось з волонтерів вільний_а та для нього/неї не є проблемою дістатися до цього місця, він/вона повідомляє про це в чаті і вирушає на допомогу.

Головні обов'язки до волонтера - це толерантність, зацікавленість та бажання допомогти. Всього іншого навчимо та допоможемо!

**А якщо людина з інвалідністю поводить себе невиховано та потребує те, про що ми не домовлялися?**

В цьому випадку ви маєте повне право відмовитися від допомоги, повідомивши про це нам. Ми, в свою чергу, додаємо цю людину до чорного списку та більше не надаємо їй нашої допомоги.